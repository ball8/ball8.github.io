---
layout: poem
title: Všetko je možné
author: Martin Dzik
---

Všetko je vzdialené,  
pohľad ti padá k zemi,  
vytratilo sa to nádherné,  
ostal si nemý.  

Nie že by si prestal hovoriť,  
iba nemáš čo povedať,  
len do hudby sa ponoriť,  
posledné slová zanechať:  

„Všetko je možné!“  Skloniť hlavu,  
dať krok vpred či vzad, na tom nezáleží.  
Dať zbohom ľuďom, davu  
a niečo krásne prežiť.  

Ide o to, akú vynaložíš snahu,  
trhnúť cieľ, ktorý je v nedohľadne,  
byť prvý, hoc teraz si vzadu.  
„Neboj sa, ty to zvládneš!“  

**Autor:** *Martin Dzik* 