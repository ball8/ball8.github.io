---
layout: poem
title: Ten moment
author: Martin Dzik
---

Ten moment, keď sa zamyslíš a zastane čas,  
nepočuješ nič, len svoj vnútorný hlas.  
Myšlienky sa vynárajú v rýchlom slede.  
Tá irónia, keď si sám dávaš otázky a nepoznáš odpovede.

Ten moment, keď o niečom snívaš a sen sa ti rozplynie,  
tá doba, kým smútok a sklamanie pominie.  
Len mlčky sedíš a nevieš ako a kam ďalej,  
zničený , dumal si o budúcnosti dokonalej.

Ten moment, keď priateľ si už nezaslúži tento titul,  
nenávidíš túto nespravodlivú realitu.  
Strácaš aj nádej, ktorá vraj umiera posledná,  
smrť pred životom náhle prednosť má.  
Nie je tu ani ona, tvoja jediná,  
tvoj plamienok, žiaľ, pomaly zhasína.

**Autor:** _Martin Dzik_
