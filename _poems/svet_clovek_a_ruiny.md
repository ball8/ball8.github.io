---
layout: poem
title: Svet, človek a ruiny
author: Martin Dzik
---

Zrodil sa svet,  tichý, prázdny,  
nehybný, stály, príliš chladný,  
nebolo nič hodné obdivu,  
pred sebou budúcnosť hrozivú.  

No zrodil sa človek, silný, statný,   
usilovný, múdry, zdatný.  
Patril prírode, bola to jeho mať,  
pyšný na seba, hrdý na svoju vlasť.  

Plánoval, tvoril, budoval, žil,  
bez starostí, s dostatkom síl,  
cítil sa ako Boh - tu nastal ten zlom,  
túžil po moci, dušu plnil zlom.  

Začal budovať okolo seba bariéry,  
veľkorysosť išla bokom.  
Zbavený slobody, ako vták zavretý do voliéry,  
človek človeku stal sa sokom.  

Len jedno veľké bojové pole, spúšť,  
kde zbrane sú tá najmenšia hrozba,  
armáda ľudí, tieseň, púšť,  
vo vzduchu modlitba, prosba,  

nech zmení sa myslenie ľudí,  
nech každý len sám seba súdi,  
nech si každý uvedomí pravé hodnoty  
a svet sa dostane z tej potupnej prázdnoty.  

**Autor:** *Martin Dzik* 