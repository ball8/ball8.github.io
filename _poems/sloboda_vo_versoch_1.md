---
layout: poem
title: Sloboda vo veršoch 1
author: Martin Dzik
---

Nechajte ma len dýchať,  
chcem ten vzduch vnímať,  
zatvoriť oči a vidieť svoje predstavy,  
potom vám ich všetky predstavím.

Bolesti, radosti, nebo, peklo,  
všetko, čo sa so mnou vlieklo,  
čo hlava zabudla a snažil som sa vytesniť,  
odsúdené vlastné sny.

Vymaniť sa z tŕnia, zobudiť túžby,  
usmiať sa na svet, po tom túžim.  
Stráviť s každým aspoň jeden deň v roku,  
vytvoriť spomienky, poznať vás trochu.

Urobiť šťastnou tú, čo mi padla do oka,  
precestovať svet a zakričať zhlboka,  
nič konkrétne, len dostať zo seba všetko, čo vo mne tlie,  
napísať pár rýmov, alebo aspoň pár viet.

Sadnúť si spolu k stolu a neísť spať,  
Prestať sa aspoň na chvíľu niekam ponáhľať.  
Život je aj o tom vedieť sa občas zastaviť,  
Nič neočakávať, len prítomnosť pochopiť.

**Autor:** _Martin Dzik_
