---
layout: poem
title: Plnoprázdno
---

Niekedy sa nevnímam.  
Niekedy zas nevnímam okolie.  
Toľko krát sklamaný, že už ani nesnívam.  
Unavený padám do kolien.  

Temnota sa v zrkadle neodráža,  
mnohí sa do zrkadla pozrieť ani neodvážia.  
Najhoršie je keď sa pozrieš, no nič nevidíš,  
chceš milovať, ale nič necítiš.  

Radšej byť sám, ako by mali byť sami dvaja,  
tá samota nás niekde v tieňoch spája.  
Pred očami snímky, kiežby som vedel, či sú pravdivé  
či sa to stalo, či sú to len výmysly.  
Zmysly, či nezmysly?  
Pravda je, že ten pocit prázdna pravý je.  

**Autor:** *Martin Dzik*  