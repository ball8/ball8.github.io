---
layout: poem
title: Nie je ľahké zabudnúť
author: Martin Dzik
---

Neustále opakujúci sa  desivý moment,  
keď bolesť a smútok obsadzujú prvé miesto,  
duša je papier, pocity rozliaty čierny atrament,  
plač vyjadrí viac ako akékoľvek iné gesto.  

Beznádej šíriaca sa každou jednou bunkou v tele,  
srdce bije akoby na rozlúčku s týmto svetom,  
nevládne telo nevládze sa postaviť z postele,  
vnútorné súboje sa snaží dusiť cigaretou.  

Aj tak sa vôbec nič nemení,  
nie je sa na čo tešiť, nie je na čo uprieť  zrak,  
už ani snaha sa necení,  
blúdi v nekonečných labyrintoch ako prízrak.  
V hlave tkvie už iba jedna myšlienka,  
kedy zmizne tá prekliata spomienka.  

**Autor:** *Martin Dzik* 
