---
layout: poem
title: Deniske
author: Martin Dzik
---

Ani si nevieš predstaviť, ako často na teba myslím.
Držíš ma pri živote, si môj kyslík.
Si tou, ktorá navštevuje moje sny.
Dni bez teba – bezvýznamné dni.

Tvoj úsmev je okúzľujúci ako polárna žiara počas noci,
keď mi ho daruješ, svet sa mi točí.
Keď ti hľadím do očí , prestáva plynúť čas.
Strácam sa – v tebe, vo mne, v nás.

Broskyňová vôňa vlasov
doplnená tvojou krásou
opantáva ma vždy, keď som s tebou.
Na nič sa nehráš, si sama sebou,
tak neobyčajná, milá, príťažlivá.
Chcem spoznať všetko, čo vo svojom vnútri skrývaš.

**Autor:** *Martin Dzik*  
