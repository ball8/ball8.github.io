---
layout: poem
title: Dievča s menom R...
author: Martin Dzik
---

Slová zabudnuté v tichu,
myšlienky zomknuté mlčanlivosťou,
žiaden náznak smiechu,
moja vojna s minulosťou.

Byť s ňou, vnímať ju inak ako zvyšok sveta,
hľadieť na jej bledú tvár, ktorou zakrývala tmu,
nemo kričala. Hoc nevyšla z nej ani jedna veta
 –ja som to cítil; srdcia nám tĺkli do rytmu.

V ťažkých chvíľach stála pri mne, 
ona konečne necítila strach,
ako sa hovorí, pravda je vo víne
a my sme nešťastne zhoreli na prach.

**Autor:** *Martin Dzik* 