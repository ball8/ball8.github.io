---
layout: poem
title: Nádeje
---

Obohrané gestá.  
Nikdy nič veľa nepovedali.  
Opustené mestá  
v ktorých ľudia nikdy neprotestovali.  

Dve krajiny, čo vedú vojny.  
Život nedôstojný.  
Tichý nárek, zakryté uši,  
len srdce zrýchlene búši.  

Neboja sa smrti, boja sa žiť.  
Žiadne miesto, kde sa k spánku uložiť.  
Žiadne tóny, len zvuky padajúcich nábojníc.  
Vibrácie koľajníc,  
keď odchádza posledný nočný vlak  
a ty urputne na hviezdy upieraš svoj zrak.  

**Autor:** *Martin Dzik*  
