---
layout: poem
title: Čo sa to stalo?
author: Martin Dzik
---

Zobúdzam sa, sám, bez teba.  
Len s myšlienkou, ktorej panuješ ty.  
Vážne, nič iné mi netreba,  
len nech viem, že vyšla si z tmy.  

Sny, v ktorých si, sú len fantázia,  
ktorú by si najradšej zničila,  
si ako vojenská invázia,  
môjho strachu príčina.  

Ani neviem, čoho sa vlastne bojím,  
len viem, že mi chýbaš,  
v noci v daždi vonku stojím,  
zatiaľ čo ty usínaš.  

Aspoň raz ťa ešte objať, držať v náručí,  
aspoň chvíľu byť ešte spolu,  
jeden bozk, ktorý sa nikdy neskončí,  
hrať v tvojom živote hlavnú rolu.  

Túžby sú už nepodstatné,  
ostáva sa s tým len vyrovnať,  
v mojom srdci navždy ostaneš,  
no už ťa asi nesmiem milovať.  

**Autor:** *Martin Dzik* 