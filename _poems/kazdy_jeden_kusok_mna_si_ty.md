---
layout: poem
title: Každý jeden kúsok mňa si ty
author: Martin Dzik
---

Toľko žien, medzi nimi jediná,  
v noci vídam jej tvár,  
je tak sladká, priam detsky nevinná,  
unikátny exemplár.  

Hrám sa s jej očami,  
možno sa ona hrá so mnou,  
opantaný jej sladkými rečami,  
zmätený herec za oponou.  

Každý jeden jej dotyk sa vo mne dlho ozýva,  
všetky slová zaryté v pamäti ako texty piesní,  
keď som sám, smútok ma na bare pozýva,  
srdce nie je kľudné, kričí, bolesť ho tiesni.  

Aký je to pocit držať ju v náručí?   
Nie ako priateľ, ale ako keď muž drží ženu,  
pevne, silou železných obručí,  
a keď dýcha jedine pre ňu.  

**Autor:** *Martin Dzik* 