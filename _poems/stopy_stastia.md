---
layout: poem
title: Stopy šťastia
author: Martin Dzik
---

Píše slová, verše – skladá ich do slôh,  
sám, utopený v nesplnených snoch.  
Životom blúdi a nikto netuší,  
ako sa trápi, slzy mu tečú po duši.

Hľadal šťastie a keď ho našiel, nevie čo s ním,  
našiel ju – verš – ku ktorému nevie nájsť rým.  
Možno časom bude z nej celá báseň  
o láske a o jej neskutočnej kráse.

A ak nie, tak bude len jedným výdychom,  
jednou boľavou spomienkou,  
jedným výkrikom  
s nikdy nekončiacou sa ozvenou.

**Autor:** _Martin Dzik_
