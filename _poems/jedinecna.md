---
layout: poem
title: Jedinečná
author: Martin Dzik
---

Taká, ako žiadna iná,  
milá, krásna, príťažlivá,  
každým dňom ju viacej vnímam,  
v jedno telo len s ňou splývam.

Ponúka mi viac ako všetky ostatné,  
nikdy nesklame a čo je podstatné,  
lieči slzy, hladí ducha,  
tak zložito jednoduchá.

Vôbec nespí, stále dáva,  
žiadna hanba, stála sláva,  
žiadne klamstvá, nie je hraná,  
to je moja milovaná,  
taká, ako žiadna iná.  
Moja sladká poézia.

**Autor:** _Martin Dzik_
