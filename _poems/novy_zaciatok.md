---
layout: poem
title: Nový začiatok
---

Po dlhej dobe sa cítim vyrovnaný sám so sebou,  
v duši pokoj, hlava čistá, žiadne čierne myšlienky.  
Okúzlený a oslobodený hudbou,  
v hlave mažem spomienky.  

Predo mnou celý svet, nie ten čo bol predtým.  
Ten je už uzamknutý a horí kúsok po kúsku,  
už sa chcem zapodievať len tým pekným,  
ako keď som bol malý chlapec a behal po ihrisku.  

Konečne som otvoril naplno obe oči,  
uvidel veci tak ako som ich ešte nevidel.  
Mám túžbu ísť ďalej, nikdy neskončiť,  
vychutnať si život taký aký je – bez pravidiel.  
